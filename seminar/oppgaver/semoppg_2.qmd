---
title: "Seminar 2: Introduksjon til markedsteori"
format:
  html:
    toc: true
    css: css/OFF.css
---

Uke 4, ansvarlig: TAB

::: {.content-visible when-profile="internal"}
## Oppgave 1

Anta at et marked med fullkommen konkurranse har slik etterspørsel og
slikt tilbud:

Etterspørsel: $X^{D} = 800 - 4p$

Tilbud: $X^{S} = 2p - 100$

Her er X^D^ etterspurt mengde, X^S^ er tilbudt mengde mens p er prisen.

Svar på følgende spørsmål:

a)  Hva er markedsprisen og hvilken mengde vil bli omsatt i markedet?
    Hva er konsument-overskuddet, produsentoverskuddet og det
    samfunnsøkonomiske overskuddet? Vis hvordan du har kommet fram til
    svaret og illustrer.

b)  Anta at etterspørselen øker (fra $X^{D} = 800 - 4p$) til
    $X^{D} = 560 - 4p$ alt annet like. Hva skjer med pris og mengde i
    markedet? Vis hvordan du kom fram til svaret og illustrer.

c)  Beregn priselastisiteten til etterspørselen og priselastisiteten til
    tilbudets gitt at prisen er lik likevektsprisen som du beregnet i
    første delspørsmål. Vis hvordan du kommer fram til svaret og
    illustrer.

La oss nå anta at etterspørselen og tilbudet er som først spesifisert
innledningsvis i oppgaven. Anta at produsentene blir pålagt å betale en
stykkavgift på TTT kroner per enhet de selger.

d)  Hvordan vil stykkavgiften påvirke prisen som konsumentene betaler og
    prisen som produsenten betaler, samt omsatt mengde? Hvordan vil
    stykkavgiften påvirke konsument-overskuddet, produsentoverskuddet og
    det samfunnsøkonomiske overskuddet? Hvem bærer den største byrden av
    stykkavgiften -- konsumenter eller produsenter? Og hva er det
    samfunnsøkonomiske effektivitetstapet? Vis hvordan du kommer fram
    til svaret og illustrer.

## Oppgave 2
Betrakt markedet for studenthybler på et studiested, og anta at dette
kan betraktes som et marked med fullkommen konkurranse der antall
kvadratmeter er mål på mengde og leiepris per kvadratmeter er mål på
pris.

Jo høyere leiepris per kvadratmeter, jo flere hybeleiere vil ventelig
finne det bryet verdt å leie ut sine hybler til studenter -- derfor øker
tilbudet av kvadratmeter til leie med leieprisen per kvadratmeter.

Jo høyere kvadratmeterpris, jo færre kvadratmeter vil studentene
ventelig ønske å leie -- dermed avtar etterspørselen etter kvadratmeter
med leieprisen per kvadratmeter.

a)  Anta at det er mange studenter som ikke får leid det antall
    kvadratmeter de ønsker seg til den gjeldende leieprisen per
    kvadratmeter. Hva tror du vil skje med leieprisen på kvadratmeter --
    vil den falle, stige eller ingen av delene? Gi en faglig begrunnelse
    for ditt svar.

Anta at høgskolen eller universitetet på studiestedet bestemmer seg for
å øke opptaket av studenter og at det av den grunn blir flere studenter
som etterspør hybel.

b)  Vil dette ha betydning for leieprisen per kvadratmeter og hvor mange
    kvadratmeter som er til utleie, og eventuelt hvordan? Og vil
    utslagene i leiepriser og/eller antall kvadratmeter til utleie være
    store eller små? Gi et faglig begrunnet svar, og vurder om svaret på
    alle spørsmål er entydige.

:::

```{r, echo=F}
knitr::knit_exit()
```





[Oppgave 1]{.underline}


Politikerne ser med bekymring på situasjonen for studentene som må
betale høye leiepriser for å bo på små hybler. Et politisk parti tar til
orde for å bygge flere studenthybler for utleie.

c)  Vil dette ha betydning for leieprisen per kvadratmeter og hvor mange
    kvadratmeter som er til utleie, og eventuelt hvordan? Og vil
    utslagene i leiepriser og/eller antall kvadratmeter til utleie være
    store eller små? Gi et faglig begrunnet svar, og vurder om svaret på
    alle spørsmål er entydig.

Det tar tid å bygge studenthybelhus, så på kort sikt vil ikke dette
hjelpe. Det er derfor ønske å komme med noen kortsiktige avbøtende
tiltak. Ett slikt avbøtende tiltak kan være å øke stipendet til
studentene slik at de har bedre råd til å betale høye leiepriser.

d)  Vil dette ha betydning for leieprisen per kvadratmeter og hvor mange
    kvadratmeter som er til utleie, og eventuelt hvordan? Gi et faglig
    begrunnet svar.

Et annet politisk part mener at man i stedet for å øke stipendet heller
bør hjelpe studentene ved å innføre et pristak på leiepriser, altså en
maksimalpris.

e)  Hvilken effekt vil et pristak / maksimalpris for utleiehybler ha for
    studentvelferden? Gi et faglig begrunnet svar.

